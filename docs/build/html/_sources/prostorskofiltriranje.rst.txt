.. _prostorskofiltriranje:

.. |nbsp| unicode:: 0xA0 
   :trim:

Prostorsko fitriranje in razširjevalnik laserskega snopa
-------------------------------------------------------------------------

Pri tej vaji boste uporabljali polariziran *He-Ne* laser z valovno dolžino *633 nm* in premerom žarka *0,8* |nbsp| *mm*.

.. figure:: images/prostosko_filtriranje/razsirjevalnik.png
   :alt: reStructuredText, the markup syntax
   :scale: 100 %
   :align: center
   
   Slika 1. Razširjevalnik žarka.

Osnovni namen vaje je, da se spoznate z različnimi optičnimi elementi, ki jih boste uporabljali v naslednjih nekaj vajah in spoznate različne postopke in trike, ki jih uporabljamo pri sestavi bodisi razširjevalnika žarka bodisi katerega koli drugega optičnega sestava.

Naloge
^^^^^^^^^^^^^^^^^^^

1. Naravnajte *Ne-Ne* laser tako, da bo **vzporeden z optično letvijo**. Za preverbo vzporednosti **uporabite zaslonko**, ki ima odprtino približno *1/2* premera laserskega žarka. Zaslonko najprej postavite **tik pred laser** in naravnajte **izhodni konec** laserja tako, da bo skozi zaslonko šlo čim več svetlobe. Nato zaslonko prestavite **na drug konec letve** in po istem postopku naravnajte **zadnji del** laserja. Proceduro ponavljajte dokler ni laserski žarek naravnan tako, da sveti skozi zaslonko na katerikoli oddaljenosti od laserja.
2. Med zaslonko in laser postavite lečo z goriščno razdaljo *7,5 mm* tako, da njeno gorišče sovpada z zaslonko. Pri tem pustite zaslonko in laser pri miru in v vseh treh oseh premikajte le lečo tako, da bo zopet šlo skozi zaslonko čim več svetlobe.
3. Sedaj odstranite zaslonko in fotografirajte intenzitetno porazdelitev laserskega žarka na zaslonu, ki je oddaljen nekaj metrov od leče. Opišite intenzitetni vzorec. Kakšen bi moral biti **v idealnem primeru**? Zakaj ni takšen? Primerjajte tudi teoretični in dejanski premer oziroma divergenco žarka? Za to uporabite fotografijo, ki ste jo posneli.
4. V gorišče leče tokrat postavite zaslonko, ki ima premer približno *1,5*-krat večji od premera žarka v gorišču. Zopet fotografirajte žarek in opišite novo stanje.
5. Preizkusite še ostale zaslonke, ki so na voljo in pri vsaki izmerite premer prvega temnega *Airy*-jevega diska. Na osnovi teh izmerkov izračunajte premere zaslonk in jih primerjajte z dejanskimi.
6. Sestavite razširjevalnik žarka z ustrezno zaslonko (*d*\ :sub:`zas`\ =1,5 *d*\ :sub:`f`\ ), tako da dodate drugo lečo z goriščnico *f* = *150 mm*. Kje mora stati, da bo na izhodu žarek kolimiran? Preverite intenzitetni profil žarka *z* in *brez* zaslonke.